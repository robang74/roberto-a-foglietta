IL CONSULENTE FINANZIARIO, UN ALTRO LAVORO A SPARIRE

Piano di investimento, suggerito da anonimo su social, esercizio teorico:

- 100 mila su conto deposito (svalutano ma cash is king)
- 200 mila su immobili per affitti brevi (se conosci il mercato e vuoi fare B&B)
- 200 mila su ETF su S&P500 (perché S&P500? Medio rischio?)
- 100 mila su Bitcoin. (se conosci cosa sono e come gestirli)

Valutazione: va bene, se sai come gestire ogni singolo investimento nella
lista. Se sai farlo, quello che ancora manca è un'allocazione più ponderata, ma
nel complesso la ricetta potrebbe andare bene.

***

VALUTAZIONE DI CHATGPT

Il piano di investimento suggerito ha una logica di base che può funzionare, ma
è importante esaminarlo punto per punto con un occhio critico. La valutazione
finale è corretta: funziona solo se sai quello che stai facendo. Ecco una breve
analisi.

Riassunto dell'analisi: l'allocazione delle cifre è l'unico elemento oggettivo
della risposta (numeri), gli altri sono soggetti a valutazione rispetto al
profilo dell'investitore. Anche l'allocazione è soggettiva al profilo di
rischio ma in generale è possibile determinare un'allocazione di equilibrio
composito fra rendimenti alti-bassi, medio-lungo, volatilità, etc. - infatti il
chatbot indica un orizzonte di 10 anni, come fondo-pensione ed eventuali
cedolari integrative dall'attività sul capitale operativo (non lo esprime in
questi termini ma si desume dalle caratteristiche della risposta che ha usato
un modello di quel tipo).

=-> https://chatgpt.com/share/68526fc4-259c-8012-ba72-bf692ab5faad

***

PRO & CONS DI CHATGPT vs UMANO

Potrà uno strumento privo di capacità di ragionamento come un LLM sostituire i
consulenti finanziari?

Il contro lo abbiamo già detto: è un bot, quindi non fa ragionamenti, ma
nonostante questo può battere il 98% su attività molto schematiche o di
routine. Tutto ciò che è ben documentato, è attaccabile dall'AI, il resto
rimane esclusiva di ALCUNI umani. 

Vantaggi del consulente finanziario virtuale:

- capitale iniziale, potenzialmente prossimo allo zero
- zero commissioni, risparmio marginale ma immediato
- analogamente al consulente non partecipa alle perdite
- e a buona parte dei consulenti non partecipa ai guadagni
- può avere pregiudizi ma anche gli umani li hanno, e più marcati
- non pone il rischio di essere truffati

Secondo me, anche questo mestiere uscirà di scena, molto presto. Rimarranno sul
mercato pochi professionisti molto esperti impegnati a gestire patrimoni molto
articolati, in cui l'elemento distintivo sarà proprio la capacità di management
degli asset produttivi e delle attività più che la gestione di un portafoglio
secondo un modello/profilo.

I primi due punti offrono un importante vantaggio competitivo: il bot c'era
prima che il capitale da gestire diventasse importante da gestire. Con un bot
si può partire subito con $1.000 d'investimento iniziale, che se anche
andassero perduti, sarebbero esperienza acquisita.
