<html>
<head>
  <title>La débâcle del '68 italiano</title>
  <style>
    body {
      margin: 0 auto;
      width: 744px;
      font-family: Source Serif Pro, serif;
      line-height: 32px;
      font-weight: 400;
      color: rgba(0, 0, 0, 0.7);
      font-size: 21px;
    }
    h1, h2, h3 {
      font-family: Source Sans Pro, Helvetica, Arial, sans-serif;
    }
    h1 a, h1 a:visited {
      color: inherit;
      text-decoration: none;
    }
    h1 {
      line-height: 48px;
      font-weight: 600;
      color: rgba(0, 0, 0, 0.85);
      font-size: 42px;
      margin: 32px 0 20px;
    }
    h2 {
      line-height: 32px;
      font-weight: 600;
      color: rgba(0, 0, 0, 0.85);
      font-size: 26px;
      margin: 28px 0;
    }
    h3 {
      line-height: 28px;
      font-weight: 600;
      color: rgba(0, 0, 0, 0.85);
      font-size: 21px;
      margin: 24px 0;
    }
    p {
      margin: 32px 0;
    }
    .created, .published {
      color: rgba(0, 0, 0, 0.55);
      font-size: 15px;
      line-height: 15px;
      margin: 20px 0;
    }
    .created + .published {
      margin-top: -12px;
    }
    blockquote {
      font-family: Georgia, Source Serif Pro, serif;
      font-style: italic;
      font-size: 24px;
      line-height: 36px;
      margin: 48px 120px;
      text-align: center;
    }
    a {
      word-wrap: break-word;
      outline: none;
      text-decoration: none;
      background-color: transparent;
      border: 0;
      color: #008CC9;
    }
    a:hover {
      text-decoration: underline;
    }
    a:visited {
      color: #8C68CB;
    }
    .center {
      text-align: center;
    }
    iframe {
      display: block;
      margin: 44px auto;
    }
    *:not(pre) + pre, pre:first-of-type {
      margin-top: 32px;
      padding-top: 32px;
    }
    pre:only-of-type {
      margin: 32px 0;
      padding: 32px;
    }
    pre {
      background: #F3F6F8;
      overflow-x: auto;
      display: block;
      font-size: 13px;
      font-family: monospace;
      line-height: 13px;
      padding: 0 32px 32px;
      white-space: pre;
    }
    a.embedded {
      background: #F3F6F8;
      display: block;
      padding: 32px;
      margin: 32px 0;
    }
    img {
      height: auto;
      max-width: 100%;
    }
    .slate-image-embed__resize-full-width img {
      width: 100%;
    }
    .series-logo {
      width: 48px;
      height: 48px;
      box-sizing: border-box;
      background-clip: content-box;
      border: 4px solid transparent;
      border-radius: 6px;
      object-fit: scale-down;
      float: left;
    }
    .series-title {
      font-size: 16px;
      font-weight: 600;
      vertical-align: top;
    }
    .series-description {
      color: rgba(0,0,0,.6);
      font-weight: 400;
      font-size: 14px;
      line-height: 20px;
    }
    div {
      margin: 32px 0;
    }
  </style>
</head>
<body>
    <img src="https://media.licdn.com/mediaC5612AQFwKPtAb4FFlg" alt="" title="" />
      <h1><a href="https://www.linkedin.com/pulse/la-d%C3%A9b%C3%A2cle-del-68-roberto-a-foglietta">La débâcle del '68 italiano</a></h1>
    <p class="created">Created on 2017-01-14 08:11</p>
  <p class="published">Published on 2017-01-14 08:51</p>
  <div><p><em>Published on January 14, 2017</em></p> 
  <blockquote>
    I giovani di oggi sono dei rammolliti, privi di valori, privi di iniziativa, privi di interessi, viziati e incomprensibili, egocentrici, incapaci di farsi una famiglia, di trovare un lavoro, di costruire o di reggere la fatica e non conoscono la disciplina. 
  </blockquote> 
  <h3>Son balle!</h3> 
  <p>Chi racconta queste balle sono i loro genitori. Quando un'intera generazione perde la capacità di essere da riferimento non può dire:<em> è colpa della scuola, dello stato, dei media, delle pop star, del '68</em> che gli hanno impedito di crescere dei figli autonomi.</p> 
  <ul> 
   <li>Il boom di benessere che ha coinvolto un'intera generazione li ha resi incapaci di affrontare un cambiamento assolutamente non pianificato: la caduta delle ideologie.</li> 
  </ul> 
  <p>Senza leadership, l'uso della forza e del potere è solo oppressione. Tutti gli errori commessi e considerati giustificabili in tempi di guerra fredda, stanno emergendo. Tutti e Nessuno sembra avere risposte... forse, qualcuno là fuori ha una risposta, qualche pazzo... forse, ma inascoltato, perché si premiano gli yes-wo/men, coloro che portano rispetto ai valori di una volta.</p> 
  <ul> 
   <li>Una generazione dura 30 anni e quella del '68 avrebbe dovuto passare la mano nel 1998. Non lo scrivo io, non lo dice la scienza, è una questione di natura, una questione di vita.</li> 
  </ul> 
  <p>Al momento della caduta del muro di Berlino (1989) avrebbero dovuto investire, come è stato fatto in Germania, su sviluppo e ricerca: università, scuole, innovazione nelle aziende, digitalizzazione della pubblica amministrazione. In questo modo avrebbero lasciato un paese migliore 10 anni dopo, pronto e preparato ai loro figli, altrettanto pronti e preparati. Ma tutto questo non è successo perché richiedeva un cambiamento e loro, quelli del '68, hanno come valore la resistenza, fine a loro stessi, però.</p> 
  <p>Perciò hanno giocato alla New Economy e hanno perso (2001). Poi hanno giocato sulla speculazione immobiliare e hanno perso (2008). Nel 2018 saranno rimasti in sella per 50 anni − 20 anni più del dovuto − 20 anni più del normale ciclo di vita. Alla fine del 2018 probabilmente diremo che avranno giocato con le banche/finanza e avranno perso, ancora. Nel 2018, i successori saranno cinquantenni sfiniti e ventenni debosciati che per altro non avranno nulla in comune perciò saranno pure divisi e in contrasto fra loro, single per vocazione i primi, poligami per mobilità gli altri, tendenzialmente sterili.</p> 
  <h3>Come è stato possibile tutto questo? Come si giustifica il suicidio di una società?</h3> 
  <div class="slate-resizable-image-embed slate-image-embed__resize-right"> 
   <img data-media-urn="urn:li:digitalmediaAsset:C4E12AQFfZdj3zaJOnw" src="https://media.licdn.com/dms/image/v2/C4E12AQFfZdj3zaJOnw/article-inline_image-shrink_400_744/article-inline_image-shrink_400_744/0/1520552286208?e=1746057600&amp;v=beta&amp;t=rleimOimB_Z9iQKIZgcwcrFK0dfwFTPzCMmMjhkm6HY"> 
  </div> 
  <p>Il <a href="http://www.etimo.it/?term=emancipare" target="_blank">passaggio di mano</a> sarebbe dovuto cominciare nel 1998. Ma tre anni dopo (2001) si era tutti quanti fermi, punto a capo. Si è ripartiti ma senza passare la mano perché le circostanze non lo permettevano. Quindi si poteva fare nel 2008 ma ancora si era tutti quanti fermi, punto a capo. Si è ripartiti ma senza passare la mano. La futura generazione continuava a non avere un lavoro fisso e stentava a mettere su famiglia.</p> 
  <p>Era ovviamente colpa dei giovani, di quella generazione X. Già nell'etichetta, alla generazione dei <em>Moon Walkers</em> (cfr. Michel Jacson 1963-2008, dallo sbarco sulla luna 1969 alla caduta del muro di Berlino 1989) si era deciso di tirarci una bella croce sopra.</p> 
  <p>D'altronde il lavoro imponeva di muoversi, trasferte, trasferimenti e di continuare a fare formazione. Chi non ha viaggiato, chi non ha continuato a fare formazione è uscito lentamente ma inesorabilmente dal mercato. Chiunque non abbia abbracciato lo status-quo è stato emarginato in posizioni di ininfluenza. Resistenza. Il '68 ha fatto resistenza e dopo quasi 50 anni è ancora l'ideologia dominante in Italia. Resiste a tutto, a tutti, anche al buonsenso, anche all'evidenza, anche alla realtà, resiste alla natura stessa, resiste all'idea della morte, desidera l'immortalità quella fisica e non quella dei libri di storia.</p> 
  <h3>Il '68 ha lasciato un'impronta sulla Luna e una anche sull'Italia. Il '68, resiste!</h3> 
  <div class="slate-resizable-image-embed slate-image-embed__resize-left"> 
   <img data-media-urn="urn:li:digitalmediaAsset:C5612AQEDwvhQAHjnUg" src="https://media.licdn.com/dms/image/v2/C5612AQEDwvhQAHjnUg/article-inline_image-shrink_400_744/article-inline_image-shrink_400_744/0/1520213817703?e=1746057600&amp;v=beta&amp;t=4-j28in1NHtW0tqt40ymJV1vLmPdEeU39wQPTKulLAQ"> 
  </div> 
  <p>E' talmente resistente che quando è stato costretto a fare qualche passaggino di palla, si è trasferito in giovani fotocopie, da resistenti a obbedienti, in quarantenni con idee che erano già vecchie 20 anni fa e che non hanno mai lavorato, studiato o vissuto all'estero.</p> 
  <p>Abbiamo bisogno di una nuova Woostock perché la musica è l'unica cosa che unisce tre generazioni. Perché a questo punto non basta più fare un passaggio generazionale, occorre fare un passaggio bi-generazionale. Sarà anche una cosa buona perché sarà un modo per evitare di creare un secondo muro generazionale, un'altra resistenza. Sarà un buona cosa, un passaggio più sfumato e più sfumato anche per il futuro. Forse, sarà...</p> 
  <p>Più che un passaggio, basterebbe che il '68 uscisse di scena, silenziosamente, di soppiatto, senza dare nell'occhio. Come fanno gli attori a cui non viene chiesto il bis ma hanno continuato a recitare anche dopo che il teatro si è svuotato.</p> 
  <ul> 
   <li>Ma il '68 resiste e il loro film in bianco e nero, continua, una generazione che ha conquistato la leadership con <em>Peace and Love</em> e l'ha persa con <em>Colpo Grosso</em>.</li> 
  </ul> 
  <h2>Rationale</h2> 
  <ul> 
   <li>Non erano i valori a essere sbagliati − <em>Imagine, you can</em> − ma l'<a href="http://www.linkedin.com/pulse/evoluzione-dei-sistemi-sociali-roberto-a-foglietta" target="_blank">implementazione</a>.</li> 
  </ul> 
  <p>Nelle generalizzazioni stastistico-generazionali è implicito il rischio di qualunquismo. Allora conviene portare qualche dato, non per corroborare delle opinioni, ma per fare una riflessione su dei trend numerici che riguardano la nostra società.</p> 
  <p>Ad esempio, da un punto di vista demografico, considerati i dati 1990 [1] e 2016 [2], il trend di decrescita demografico appare marcato. Limitandoci, ad esempio, a questo aspetto si può facilmente accollare la responsabilità alle giovani generazioni ma il gioco dello scarica barile è facile da ribaltare. Lo stesso può dirsi della tendenza a rimanere single [3]. Infatti, basta considerare che l'autonomia delle persone dipende dal reddito e che questo sia concentrato nella generazione precedente [4]. Quello che rimane ai giovani, a prescindere che non sia un reddito fisso o garantito piuttosto che affetto da un qualche rischio di volatilità evidentemente non è abbastanza. La coperta è corta.</p> 
  <p>Si può fare anche figli e poi dover chiedere soldi per mangiare e per vestirsi ai genitori/nonni ma è facile pensare che una coppia giovane non apprezzi molto questa scelta, ritornare a vivere con il nucleo familiare originario, e preferisca semplicemente non sposarsi e non avere figli. A quanto pare, però, le statistiche sul crollo demografico non hanno attratto l'attenzione nemmeno nel 1990.</p> 
  <p>Magari una fiera provocazione alla generazione del '68, qualche lampadina potrebbe accenderla. Forse, ma anche no. Comunque un tentativo di introdurre l'argomento per altra via non è mai sprecato. Nessuno vieta, ovviamente, di considerare l'autonomia dei giovani un optional da viziati. Dobbiamo, però, considerare che la differenza culturale fra giovani e genitori è molto ampia. Il progresso tecnologico ha cambiato radicalmente la società, l'economia e la percezione dei rapporti personali a partire da Internet (1992).</p> 
  <p>In conclusione, i genitori posso affermare di aver cresciuto dei figli viziati. I figli possono affermare di avere dei genitori troppo protagonisti in una realtà sociale ormai completamente cambiata. Il declino demografico farà il suo lento e inesorabile corso.</p> 
  <ul> 
   <li>Oppure si può cercare una soluzione trans-generazionale, senza resistenze preconcette.</li> 
  </ul> 
  <p>Comunque il pessimismo parte da lontano (1970-2003) - Fonte <a href="http://www.quinterna.org/pubblicazioni/rivista/20/miseria_crescente%2003.htm" target="_blank">quinterna.org</a> - ma che questo sia l'unico modello possibile è tutto da verificare e la scommessa vale la pena di essere giocata. Oppure sarà solo un'altra scusa, tautologica, fra le tante.</p> 
  <h2>Indice di tutti gli articoli pubblicati</h2> 
  <ul> 
   <li><a href="https://www.linkedin.com/pulse/indice-articoli-roberto-a-foglietta" target="_blank">Project Management, Decision Making, Technology Innovation, Leadership &amp; Creativity, Economia, Cultura, Società e Costume, Progetti, Idee e di divulgazione</a>.</li> 
  </ul> 
  <h2>Condividi</h2> 
  <p>(C) 2017,&nbsp;<a href="http://www.roberto.foglietta.name/" target="_blank">Roberto A. Foglietta,</a>&nbsp;testo licenziato con&nbsp;<em>Creative Common&nbsp;Attribuzione - Non commerciale - Condividi allo stesso modo 3.0 Italia</em>&nbsp;(<a href="http://creativecommons.org/licenses/by-nc-sa/3.0/it/deed.it" target="_blank">CC BY-NC-SA 3.0 IT</a>).</p> 
  <h2>Note</h2> 
  <p>[1] Il calo demografico irreversibile (già si erano arresi, 1990) - <a href="http://ricerca.repubblica.it/repubblica/archivio/repubblica/1990/04/29/il-calo-demografico-irreversibile.html " target="_blank">fonte repubblica.it</a></p> 
  <p>[2] La Caporetto demografica, l'Italia si svuota (pessimismo, 2016) - Fonte <a href="http://www.lastampa.it/2016/06/11/italia/cronache/caporetto-demografica-litalia-si-svuota-xqE9MBUOEGJLH2rW7gMvOP/pagina.html " target="_blank">lastampa.it</a></p> 
  <p>[3] Popolazione per età, sesso e stato civile 2014 - Fonte <a href="http://www.tuttitalia.it/statistiche/popolazione-eta-sesso-stato-civile-2014/ " target="_blank">tuttitalia.it</a></p> 
  <p>[4] La ricchezza degli italiani divisa per fasce d’età: aumenta divario fra vecchi e giovani (2015) - Fonte <a href="http://thewalkingdebt.org/bankitalia-i-bilanci-delle-famiglie-italiane-nel-2014-dicembre-2015-ricchezza-divisa-per-fasce-deta" target="_blank">thewalkingdebt.org</a></p>
 
</div>
</body>
</html>